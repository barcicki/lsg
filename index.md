---
layout: page
title: Wstęp
---

# Letnia Szkoła Go 2024

### Memoriał Marceliny Chojnackiej

*Kiedy?* &nbsp; 13. -- 28. lipca 2024  
*Gdzie?* &nbsp; [Przystanek Alaska](https://www.google.com/maps?q=glisno+wielkie+3,+lipnica), Gliśno Wielkie, Bory Tucholskie  

Od ponad piętnastu lat LSG jest organizowana na terenie gospodarstwa agroturystycznego "Przystanek Alaska" położonego nad jeziorem -- niesłychanie malowniczego, przepięknego i spokojnego regionu Borów Tucholskich.

![przystanek alaska](/public/palaska2021.jpg)

Na wyposażeniu gospodarstwa znajdują się:

- Domki z łóżkami polowymi do noclegu
- Pole namiotowe -- trzy polany (wzgórze, las przy drodze nad jezioro, polana za domkami)
- *Kuchnia* -- powszechnie dostępna; woda, prąd, czajnik, lodówka, garnki i talerze, miejsce do przygotowania posiłku
- *Sklepik* o standardowych cenach bez horrendalnych narzutów
- Czyste toalety
- Prysznic z ciepłą wodą dostępny w godzinach rannych i wieczornych, sauna
- Ogromna *stodoła przerobiona na salę do tańców, zajęć, gier* i innych
- Wiele innych atrakcji: jezioro *(pierwsza klasa czystości z prywatną plażą)*, stadnina (możliwość jazdy konnej -- polecana wcześniejsza rezerwacja), kajaki, siatkówka, koszykówka, ściana wspinaczkowa, siłownia, szlaki wycieczkowe, kamienne kręgi, i inne.

![karaoke](/public/karaoke.jpg)

Klimat tego miejsca jest stylizowany na serial "Przystanek Alaska" -- polityką właścicieli to zapewnienie wysokiej klasy obsługi z elementami survivalu i relaksu.

Bliższe informacje można znaleźć na [stronie Alaski](http://www.alaska.sundar.pl/), gdzie jest dużo zdjęć i dodatkowych informacji. Jest to naprawdę niezwykłe miejsce i polecam je każdemu.

![balony](/public/balony.jpg)
